# Abstract Factory pattern

![Abstract Factory pattern diagram](abstract-factory.svg)

---

### Цел
Целта на шаблона „Абстрактна Фабрика“ да създаде фамилии от свързани обекти без да се създава зависимост към техните конкретни класове. Този шаблон предоставя абстрактен тип за създаване на група от обекти. Наследниците на този тип определят как се създават тези обекти.

---

### Приложения

Шаблонът „Абстрактна Фабрика“ се използва:

* когато трябва да се създаде композиция от обекти без да се създава зависимост към конкретните класове от композицията

* когато рзаличните системи трябва да се конфигурират с една от множество различни композиции от обекти

* когато е необходимо да се използват свързани продукти (обектна композиция)

* когато трябва да се предостави библиотека от класове-продукти с необходимите интерфейси, където се скриват техните имплементации

---

### Оценка

Шаблонът „Абстрактна Фабрика“ има следните предимства и недостатъци: 

1.	Абстрактната фабрика изолира конкретните класове.
Шаблонът изолира създаването на обектите от клиента, който ги използва. Клиента може създава обекти единствено чрез интерфейса на „Абстрактната Фабрика“. Имената на конкретните класове-продукти не се виждат в клиентския код, тъй като те са изолирани в имплементацията на конкретните фабрики. 

2.	Дава възможност за лесна смяна на цели фамилии от обекти.
Подмяната на фамилия от обекти е лесно, тъй като класа на определена фабрика се появява само веднъж - там където се създава. Промяната на конфигурацията от класове-продукти се постига като просто се смени конкретната фабрика. Цялата фамилия се променя отведнъж, тъй като „Абстрактната Фабрика“ създава цялата фамилия от обекти. 

3.	Спомага за съвместимостта между типа на продуктите.
В случаи, когато класовете-продукти от дадена група са проектирани да работят заедно, е важно приложението да използва обекти от само от една група в даден момент. „Абстрактната Фабрика“ много лесно принуждава това.

4.	Създаването на нови видове продукти е трудно.
Добавянето на нови класове-продукти към съществуващи вече фабрики е трудно, тъй като „Абстрактната Фабрика“ използва фиксиран набор от продукти, които могат да бъдат създадени. За добавянето на нов продукт е необходимо да се разшири интерфейса на фабриката, което включва промяна в класа на „Абстрактната Фабрика“ и всичките му наследници.
