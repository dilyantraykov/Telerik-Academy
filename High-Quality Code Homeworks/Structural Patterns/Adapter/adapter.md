# Adapter pattern

![Adapter pattern diagram](adapter.svg)

---

### Цел
Целта на този шаблон е да адаптира един клас към интерфейс, който той не притежава по време на изпълнението на програмата.


---

### Приложения

Шаблонът се използва в следните случаи:

* несъвместимост меду интерфейсите на два класа – Понякога два класа извършват сходни операции, но нямат общ интерфейс.

* нужда от преизползваем клас, опериращ с несвързани или непредвидени интерфейси. Когато създаваме библиотека, която трябва да работи с различни имплементации на дадена абстракция, се налага тези имплементации да бъдат адаптирани към очакван от библиотеката интерфейс.

Понякога е по-удобно някои методи на няколко интерфейса да бъдат имплементирани в един клас. Тези класове също понякога се наричат адаптери, въпреки, че нямат общо с шаблона.
Още едно важно уточнение е, че под „интерфейс“ нямаме предвид понятието от езика interface, а по-широкия смисъл – набор от операции, с които обект се представя на заобикалящата го среда. В този смисъл адаптерът може да адаптира конкретен клас към конкретен клас, без те да имплементират interface.


---

### Оценка

Шаблонът „Адаптер“ има следните предимства и недостатъци: 

1.	Понякога интерфейсът, който трябва да бъде адаптиран има твърде много методи. Това само по себе си и сигнал за лош дизайн и можем да опитаме да разделим интерфейса на няколко отделни такива, като адаптираме само нужната част. Друга опция е да не предоставяме имплементации на всеки метод, а само на тези, които ще са нужни на клиента. Трябва да сме внимателни с тази опция, защото вбъдеще клиентът може да започне да работи и с други методи, а адаптерът да не ги предоставя.

2.	Шаблонът е изключително полезен при работа със остарели библиотеки, като позволява техните класове да бъдат използвани съвместно с по-съвременни такива.

